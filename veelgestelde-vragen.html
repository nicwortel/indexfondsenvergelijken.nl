<!DOCTYPE html>
<html lang="en" itemscope itemtype="https://schema.org/FAQPage">
    <head>
        <meta charset="UTF-8">
        <title>Veelgestelde vragen - Indexfondsenvergelijken.nl</title>

        <meta name="viewport" content="width=device-width, initial-scale=1, shrink-to-fit=no">
        <meta name="description"
            content="Veelgestelde vragen en antwoorden over indexbeleggen, indexfondsen, ETF's, dividendlekkage en gerelateerde onderwerpen.">

        <link rel="canonical" href="https://www.indexfondsenvergelijken.nl/veelgestelde-vragen">

        <script defer data-domain="indexfondsenvergelijken.nl" src="https://plausible.io/js/plausible.outbound-links.js"></script>
    </head>
    <body class="bg-light">
        <nav class="navbar navbar-expand-lg navbar-dark bg-dark">
            <div class="container">
                <a class="navbar-brand" href="/">indexfondsenvergelijken.nl</a>

                <ul class="navbar-nav mr-auto">
                    <li class="nav-item active"><a class="nav-link" href="/veelgestelde-vragen">Veelgestelde
                        vragen</a></li>
                    <li class="nav-item"><a class="nav-link" href="/wijzigingen">Wijzigingen</a>
                    </li>
                </ul>
            </div>
        </nav>

        <div class="container py-3">
            <p><a href="/">Ga terug naar de vergelijker.</a></p>

            <h1 class="h2">Veelgestelde vragen</h1>

            <p class="font-italic">Disclaimer: de onderstaande informatie is puur informatief en kan niet worden gezien
                als financiëel advies.</p>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Waarom indexbeleggen?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>Door te beleggen in een indexfonds beleg je op eenvoudige wijze in alle bedrijven die zijn
                            opgenomen in een index. Hierdoor kun je je risico beter spreiden. Als je al je geld in één
                            bedrijf belegt loop je immers het risico dat dit bedrijf failliet gaat, en je al je geld
                            kwijtraakt. Met indexbeleggen loop je nog steeds het risico dat de waarde van je beleggingen
                            daalt, bijvoorbeeld bij een economische crisis of recessie, maar is de impact van een
                            faillissement van één bedrijf een stuk minder groot. Tegelijkertijd is indexbeleggen een
                            relatief goedkope manier van beleggen, in tegenstelling tot actief beheerde fondsen.</p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Wat is een index?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>Een index is een verzameling aandelen die een bepaalde markt vertegenwoordigt. Een
                            aandelenindex wordt meestal samengesteld op basis van land/regio en/of sector. Zo hebben we
                            in Nederland de <abbr
                                title="Amsterdam Exchange">AEX</abbr>-index met de 25 grootste Nederlandse bedrijven, en
                            heb je in de VS bijvoorbeeld de <abbr
                                title="Standard & Poor's">S&P</abbr> 500 met de 500 grootste bedrijven en de NASDAQ
                            Composite met meer dan 3000 technologiebedrijven. Maar er zijn ook indexen die aandelen
                            bevatten van over de hele wereld, uit alle sectoren. Voorbeelden hiervan zijn de <abbr
                                title="Morgan Stanley Capital International">MSCI</abbr> All Country World-index (ACWI)
                            en de <abbr
                                title="Financial Times Stock Exchange">FTSE</abbr> All-World index. Deze geven dus een
                            goed beeld van de volledige wereldeconomie.</p>

                        <p>Meestal wegen niet alle aandelen even zwaar in een index. In plaats daarvan wordt de weging
                            van een bedrijf in de index bepaald door de <em>marktkapitalisatie</em>, de totale waarde
                            van alle aandelen van dat bedrijf.</p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Wat is een beleggingsfonds?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>Een beleggingsfonds is een fonds dat belegt in een mix van verschillende aandelen bevat. Door
                            een participatie in een beleggingsfonds aan te kopen, koop je dus indirect een klein stukje
                            van alle onderliggende aandelen. Je profiteert daarmee van de waardegroei van de
                            onderliggende aandelen en van het dividend dat wordt uitgekeerd, zonder zelf alle
                            individuele aandelen aan te hoeven kopen.</p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Wat is een indexfonds?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>Een <em>indexfonds</em> (ook wel passief beheerd beleggingsfonds) is een beleggingsfonds met
                            als doelstelling om hetzelfde rendement te behalen als een index. Dit doet het door dezelfde
                            aandelen aan te kopen als die in de index zijn opgenomen, in dezelfde verhouding. Doordat
                            dit relatief weinig kosten met zich meebrengt, zijn indexfondsen een vrij goedkope manier om
                            een breed gespreide beleggingsportefeuille te realiseren.</p>

                        <p>De tegenhanger van een indexfonds is een actief beheerd fonds. In tegenstelling tot een
                            indexfonds probeert een actief beheerd fonds juist beter te presteren dan een bepaalde index
                            (ook wel <em>benchmark</em> genoemd), door aandelen te selecteren waarvan een hoger
                            rendement wordt verwacht. Dit brengt vaak hogere kosten met zich mee, terwijl het maar
                            zelden lukt om daadwerkelijk een beter rendement te behalen.</p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Wat is een ETF?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>Een ETF (Exchange Traded Fund, ook wel tracker of indextracker genoemd) is een (index)fonds
                            dat verhandeld wordt op de beurs, net als aandelen. Hierdoor kun je op elk moment (zolang de
                            beurs geopend is) ETF's kopen en verkopen tegen de op dat moment geldende koers, en kun je
                            gebruik maken van bijvoorbeeld limietorders. Hier staat tegenover dat je ETF's niet in
                            fracties kunt aankopen. Als je dus € 100 wil investeren, maar de koers van de ETF is op dat
                            moment € 70, dan kun je de resterende € 30 niet direct beleggen. Daarnaast kun je ETF's
                            meestal niet automatisch aankopen.</p>

                        <p>Fondsen die geen ETF zijn kun je niet via de beurs kopen en verkopen. Vaak is er elke werkdag
                            een moment waarop orders worden afgehandeld en kan het een paar dagen duren voordat je order
                            verwerkt wordt.</p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question" id="wat-is-marktkapitalisatie">
                <h2 class="h3" itemprop="name">Wat is marktkapitalisatie?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>De <em>marktkapitalisatie</em> (ook wel beurswaarde, of in het Engels <em>market cap</em>)
                            van een bedrijf is de totale waarde van alle aandelen van dat bedrijf. Het wordt berekend
                            door het aantal uitstaande aandelen te vermenigvuldigen met de actuele koers op de beurs.
                            Als een bedrijf dus 100.000 aandelen uitgegeven heeft die elk €&nbsp;10 waard zijn, heeft
                            dat bedrijf een marktkapitalisatie van €&nbsp;1.000.000. Als er gesproken wordt over de
                            marktkapitalisatie van een index dan wordt de som van de marktkapitalisatie van alle
                            opgenomen bedrijven bedoeld. Dit geeft dus een beeld van de grootte van de markt die de
                            index beslaat.</p>

                        <p>Op deze website wordt de marktkapitalisatie van portefeuilles getoond als een percentage van
                            de totale investeerbare wereldmarkt. Dit geeft een indicatie van het deel van de totale
                            wereldmarkt waarin wordt belegd door een portefeuille. Deze percentages worden berekend door
                            voor elk fonds de marktkapitalisatie van de gevolgde index te nemen, hier de
                            ESG-uitsluitingen van af te trekken, en de som van deze bedragen te delen door de
                            marktkapitalisatie van de MSCI ACWI IMI index.</p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Wat is een marktkapitalisatie gewogen index?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>In een naar marktkapitalisatie gewogen index wordt de weging van bedrijven in de index
                            bepaald op basis van hun marktkapitalisatie. Grote bedrijven met een hoge beurswaarde hebben
                            daardoor een grotere invloed op de stand van de index dan relatief kleine bedrijven. Zo
                            heeft op het moment van schrijven Apple de grootste beurswaarde ter wereld, en daarmee een
                            weging van 4,46 % in de MSCI World Index (die in totaal uit 1607 bedrijven bestaat).</p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Hoe zijn de vergeleken portefeuilles samengesteld?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>De portefeuilles die op deze site worden vergeleken zijn allemaal wereldwijd gespreide, naar
                            marktkapitalisatie gewogen indexportefeuilles. Ze bestaan uit één of meerdere indexfondsen
                            die samen grote, middelgrote en (in sommige gevallen) kleine bedrijven bevatten, uit zowel
                            ontwikkelde als opkomende landen.</p>

                        <p>In het geval van samengestelde portefeuilles is de onderlinge verhouding tussen fondsen een
                            belangrijke keuze. Om de wereldeconomie op een neutrale wijze te volgen (zonder extra
                            gewicht te geven aan bepaalde sectoren of regio's) worden de indexfondsen gewogen naar
                            marktkapitalisatie. Als de marktkapitalisatie van een fonds bijvoorbeeld 80% bedraagt van de
                            totale marktkapitalisatie van de portefeuille, dan zal de weging van dat fonds in de
                            portefeuille dus ook 80% bedragen.</p>

                        <p>De marktkapitalisatie verandert continue. Op <a href="https://marketcaps.site/"
                            target="_blank">https://marketcaps.site/</a> worden dagelijks de meest actuele
                            verhoudingen tussen indexen berekend. De verhoudingen tussen fondsen in deze vergelijking
                            worden minder vaak bijgewerkt.</p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Wat is dividendlekkage?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>Bedrijven die dividend uitkeren aan aandeelhouders zijn verplicht om dividendbelasting in te
                            houden (ook wel bronbelasting of withholding tax genoemd). Voor Nederlandse bedrijven is dat
                            bijvoorbeeld 15% van het dividend. Als Nederlandse belastingplichtige betaal je echter al
                            belasting over je beleggingen, in de vorm van vermogensrendementsheffing (box 3). Om te
                            voorkomen dat je dubbel belasting betaalt kun je de <a
                                href="https://www.belastingdienst.nl/wps/wcm/connect/bldcontentnl/belastingdienst/zakelijk/winst/dividendbelasting/als_u_dividend_ontvangt/als_u_dividend_ontvangt">betaalde
                                dividenbelasting terugkrijgen bij het indienen van je aangifte inkomstenbelasting</a>.
                        </p>

                        <p>Veel landen hanteren echter een hoger percentage dividendbelasting dan Nederland. In de
                            Verenigde Staten is dit bijvoorbeeld 30%. Gelukkig heeft Nederland met veel andere landen
                            belastingverdragen, waardoor je vaak niet meer dan 15% dividendbelasting hoeft te betalen.
                            De teveel ingehouden dividendbelasting kun je terugvragen bij de belastingdienst van het
                            betreffende land. Dit moet je wel zelf doen, door bijvoorbeeld een formulier in te
                            vullen.</p>

                        <p>Wanneer je de betaalde dividendbelasting niet (volledig) terugkrijgt van de Belastingdienst,
                            is er sprake van <em>dividendlekkage</em>. Je betaalt dus dubbel belasting. Bijvoorbeeld
                            omdat je vergeet om gebruik te maken van het belastingverdrag, of omdat je de ingehouden
                            dividendbelasting niet opgeeft op je belastingaangifte. Dit gaat ten koste van je rendement.
                        </p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Wat is dividendlekkage in een beleggingsfonds?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>Bij het beleggen in beleggingsfondsen en ETF's kan er op twee niveau's dividendbelasting
                            worden ingehouden (en dus dividendlekkage optreden): bij het uitkeren van dividend door de
                            onderliggende aandelen aan het fonds, en bij het uitkeren van dividend door het fonds aan
                            jou.</p>

                        <p>Doordat het dividend van onderliggende aandelen wordt uitgekeerd aan het fonds, en niet aan
                            jou, kun je deze dividendbelasting niet terugvragen bij de Belastingdienst. Daarnaast kan de
                            ingehouden dividendbelasting hoger zijn dan 15%, als het fonds is gevestigd in een land met
                            minder gunstige belastingverdragen.</p>

                        <p>Als het fonds vervolgens dividend uitkeert aan jou, kan het zijn dat het fonds zelf ook
                            dividendbelasting moet inhouden. Als je dit niet kunt verrekenen met je inkomstenbelasting,
                            betaal je dus nog meer dubbele belasting.</p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Hoe kan ik het dividendlek voorkomen?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>Het vestigingsland van het fonds heeft grote invloed op de mate van dividendlekkage. Zo zijn
                            bijvoorbeeld veel ETF's gevestigd in Ierland, vanwege gunstige belastingverdragen en omdat
                            Ierse fondsen bij het uitkeren van dividend geen dividendbelasting hoeven in te houden.
                            Hierdoor heb je alleen een dividendlek voor het dividend dat door de onderliggende aandelen
                            wordt uitgekeerd.</p>

                        <p>Fondsaanbieders die in Nederland zijn gevestigd kunnen het dividendlek helemaal dichten door
                            te voldoen aan de voorwaarden van een <em>fiscale beleggingsinstelling</em> (<abbr
                                title="fiscale beleggingsinstelling">fbi</abbr>). Beleggingsinstellingen met deze status
                            mogen de ingehouden dividendbelasting verrekenen met de in te houden 15% dividendbelasting
                            bij het uitkeren van dividend naar de beleggers, die dit vervolgens kunnen verrekenen met
                            hun inkomstenbelasting. Hierdoor betaal je effectief geen dividendbelasting.</p>
                        </p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Waarom worden Amerikaanse ETF's zoals VTI en VXUS hier niet getoond?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>Sommige populaire ETF's zoals VTI en VXUS van Vanguard zijn in Nederland niet verkrijgbaar
                            omdat de vereiste documentatie niet voldoet aan Europese MIFID-2 regelgeving. Hoewel er
                            omwegen zijn om deze ETF's toch te verkrijgen (zoals het aankopen van in-the-money call
                            opties en die vervolgens uit te oefenen), brengen die meestal dusdanige complexiteit met
                            zich mee dat dit voor de gemiddelde belegger niet interessant is.</p>
                    </div>
                </div>
            </div>

            <div itemscope itemprop="mainEntity" itemtype="https://schema.org/Question">
                <h2 class="h3" itemprop="name">Wat wordt er getoond onder "Verwacht rendement"?</h2>

                <div itemscope itemprop="acceptedAnswer" itemtype="https://schema.org/Answer">
                    <div itemprop="text">
                        <p>Het verwachte rendement is de verwachte opbrengst van de beleggingen, op basis van de
                            ingestelde groei- en dividendpercentages, minus de geschatte kosten. Hierin is de eigen
                            inleg niet meegenomen. Het totaal aan eigen inleg is te zien in de instellingen.</p>
                    </div>
                </div>
            </div>
        </div>
    </body>
</html>
